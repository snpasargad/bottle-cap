
 درب بطری به همان میزان که بدنه و پوسته اصلی آن اهمیت دارد، باید مورد توجه واقع شده و با دقت بالایی انتخاب شود. زیرا در واقع یک طراحی و تولید عالی در بخش بدنه بطری با یک درب مناسب و کاربردی تکمیل خواهد شد. به نحوی که حتی بهترین نوع از بدنه، اگر با یک درب مناسب و کاربردی همراه نشود، نمی‌تواند انتظارات تولیدکنندگان و به تبع آن خواسته‌های مشتریان را برآورده سازد. از این رو ما همواره بر این موضوع تأکید داریم که تولید و استفاده از بطری‌های پلاستیکی، باید با دقت و نکته‌سنجی در انتخاب تمام جزئیات انجام شود. در همین راستا قصد داریم تا برای ادامه مباحث مرتبط با بهره‌برداری از انواع بطری‌های پلاستیکی از جمله بطری پت، این بار به سراغ درب‌ها رفته و مباحثی مرتبط با آن‌ها را بررسی کنیم. پس اگر شما نیز یکی از متقاضیان استفاده از بطری‌های پلاستیکی هستید یا به هر علتی در مورد آن پرسش‌هایی دارید، می‌توانید تا انتها برای آشنایی بیشتر با جزئیات و فرآیند تولید درب بطری با ما همراه باشید.
با استفاده ازبهترین قالبهای اروپایی که دارای دقت، کیفیت و ظرافت خاصی هستند تولید می شوند بلکه دربهای تولیدی توسط دستگاه آام دی مورد بازبینی تصویری قرار گرفته و در نهایت محصولی که بسته بندی می شود از لحاظ طیف رنگی و ابعاد دقیقاً مورد بازبینی قرارگرفته است. ماشینهای تزریق سوئیسی و آلمانی قابلیتهای فراوانی در اختیار ما قرارداده که مشخصه های محصول نهایی وابسته به فرایند تزریق را از هر حیث کنترل می کند و از این رو محصولی با کیفیت در اختیار مشتری قرار می گیرد.این مجموعه توانایی صادرات درب ودستگیره  دهانه ۲۸ را به اقصی نقاط جهان راهم در دستور کار خود قرارداده است .
چه موادی در تولید درب بطری کاربرد دارند؟

اولین پرسشی که قصد داریم با آن مواجه شویم، در رابطه با مواد اولیه مورد استفاده در تولید درب بطری است. برای تولید این جزء از بطری‌های پلاستیکی، بسته به فاکتورهای گوناگونی، از چندین ماده مختلف استفاده می‌شود. به بیانی دیگر تصمیم‌گیری در مورد ماده اولیه و متریال انتخابی برای تولید درب بطری، در گرو کاربرد بطری است که قرار است درب برای آن تولید شود. معمولاً از چهار نوع پلاستیک در تولید این بخش استفاده می‌شود.
•	پت (PET)؛ که نتیجه حاصل از آن بسیار قدرتمند، مقاوم و همچنین سبک است. معمولاً از آن برای بطری آب معدنی و نوشابه‌های گازدار نرمال استفاده می‌شود.
•	پلی‌اتیلن با چگالی بالا (HDPE)؛ مقاومت قابل قبولی دارد، سخت و تا حد ترد است اما همچنان وزن قابل قبولی داشته و زیاد سنگین نیست.
•	پلی اتیلن با چگالی پایین (LDPE)؛ چندان محکم نیست و می‌توان گفت بیشتر انعطاف‌پذیر است. اما در برابر ضربه مقاومت خوبی داشته و به‌راحتی با شکستگی یا برش مواجه نمی‌شود.
•	پلی‌پروپیلن (PP)؛ این نوع از پلاستیک نیز سخت، زمخت و بادوام است اما بخاطر هزینه زیادی که گاهاً در مراحل تولید ایجاد می‌شود، کمتر مورد استقبال است. با این حال اما برای بطری‌هایی با انواع مقاصد قابل استفاده است.
دقت داشته باشید که مورد فوق صرفاً برخی از پرکاربردترین متریال‌های مورد استفاده در تولید درب بطری هستند. اما گاهاً تولیدکنندگان بسته به تشخیص و نیاز خود ممکن است به متریال‌های دیگری نیز اعتماد کنند.

آیا درب بطری گازبند و آب بند را می شود همزمان تولید کرد؟
درب بطری گازبند و آب‌بند، دو دسته از محصولاتی هستند که تفاوت کاربردشان با نگاهی به اسامی آن‌ها به‌سادگی قابل درک است. درب‌های گازبند بیشتر برای بطری‌های حاوی مایعات و نوشیدنی‌های گازدار کاربرد دارند؛ از جمله نوشابه، نوشیدنی انرژی‌زا یا ماءالشعیرها. اما در آب‌بند بیشتر برای بطری‌هایی پیشنهاد می‌شود که گازدار نبوده و فشار هوای درون آن‌ها بر درب غالب نیست. با این اوصاف می‌توان گفت اصلی‌ترین کاربرد آن برای بطری‌های آب معدنی یا آبمیوه‌های بدون گاز است. اما پرسش اصلی این بخش، مربوط به نحوه تولید آن‌هاست. در واقع خصوصیات فیزیکی و برخی جزئیات ریز در ساختار درب گازبند و درب آب‌بند تفاوت دارند. اما این تفاوت‌ها باعث تمایز چشم‌گیری در مراحل تولید نخواهند شد. آنچه بیشتر تفاوت این دو دسته از محصولات را به رخ می‌کشد، متریال مورد استفاده در تولید آن‌هاست.
درب بطری آب‌بند از پلی‌اتیلن گرید (HD-52518) تولید می‌شود. اما در نقطه مقابل، تولید درب بطری گازبند، با استفاده از پلی‌اتیلن گرید (HI-500) صورت می‌پذیرد. این تفاوت در استفاده از متریال، نتایج و تمایزهای دیگری را نیز رقم خواهد زد. به عنوان مثال همین تفاوت در متریال باعث می‌شود تا عامه تولیدکنندگان و حتی مصرف‌کنندگان، به شکل دانسته یا ندانسته، تصور کنند که درب آب‌بند کیفیت پایین‌تری داشته و در اصطلاح شل‌تر است؛ اما درب گازبند چنین شرایطی نداشته و به‌عبارتی محکم و فیکس‌تر است. این تلقی از کیفیت انواع مختلف درب بطری اصلاً غلط نیست اما صرفاً به تفاوت در متریال مورد استفاده ربط ندارد. در واقع باید پذیرفت که مراحل تولید نیز تفاوت‌های مهمی دارند و به این نرمی و بی‌کیفیتی درب بطری آب‌بند کمک می‌کنند.

نشانه های فیزیکی درب مرغوب


•	سلامت ظاهری و نبود هیچ‌گونه سوراخ یا منفذ قابل مشاهده در سطح بدنه
•	نبود نقص در شیوه طراحی محصول به نوعی که فرضاً فاقد تقارن نبوده یا مواد توازن خود را از دست داده باشند.
•	پیروی دقیق درب بطری از استانداردهای اعلامی برای سایزها و ابعاد؛ به نحوی که قطر داخلی، قطر خارجی، ارتفاع، ضخامت و اختلاف ضخامت بین نواحی مختلف، کاملاً با دهانه(Neck) پت پریفرم استاندارد همخوانی داشته باشد. به‌علاوه باید تقارن ساختار به دقت بررسی شود.
•	طراحی رزوه‌ها و پله‌بندی آن‌ها باید به نحوی باشد که با رزوه‌های یک دهانه(Neck) استاندارد جفت‌وجور بوده و فاقد فاصله یا چسبیدگی بیش از حد باشد. وجود نقض در این بخش، اصطلاحاً رد کردن رزوه را به همراه دارد.
•	
نکته های طلایی خرید درب بطری

•	اما اگر در صدد یافتن نکته‌های طلایی و معیارهایی کاربردی برای خرید درب بطری هستید، توجه شما را به این بخش جلب می‌کنیم. ما در این بخش قصد داریم تا در قالب یک جمع‌بندی کلی، ضمن مروری کلی بر محتویات این یادداشت، یک جمع‌بندی در مورد نکات طلایی داشته باشیم. اما چه نکاتی برای موفقیت در خرید درب بطری، اهمیت دارند؟

